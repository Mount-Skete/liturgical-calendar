<?xml version="1.0"?>
<!-- Типикон. Глава 53, 55  -->
<hymns>
    <hymn type="troparion" echo="4" weekday="1">
        <title>
            <ru>В неделю вечера тропарь безплотных</ru>
        </title>
        <content>
            <ru>
                Небесных воинств Архистратизи, молим вас присно мы недостойнии, да вашими
                молитвами оградите нас кровом крилу невещественныя вашея славы, сохраняюще нас
                припадающих прилежно, и вопиющих: от бед избавите нас, яко чиноначальницы
                вышних сил.
            </ru>
        </content>
    </hymn>
    <hymn type="troparion" echo="4" weekday="2">
        <title>
            <ru>В понедельник вечера тропарь Предтечи</ru>
        </title>
        <content>
            <ru>
                Память праведнаго с похвалами, тебе же довлеет свидетельство Господне Предтече,
                показал бо ся еси воистинну и пророков честнейший, яко и в струях крестити
                сподобился еси Проповеданнаго: темже за истину пострадав радуяся, благовестил
                еси и сущим во аде Бога явльшагося плотию, вземлющаго грех мира, и подающаго
                нам велию милость.
            </ru>
        </content>
    </hymn>
    <hymn type="troparion" echo="1" weekday="3">
        <title>
            <ru>Во вторник вечера, тропарь Креста</ru>
        </title>
        <content>
            <ru>
                Спаси Господи люди Твоя, и благослови достояние Твое, победы православным
                христианам на сопротивныя даруя, и Твое сохраняя Крестом Твоим жительство.
            </ru>
        </content>
    </hymn>
    <hymn type="troparion" echo="3" weekday="4">
        <title>
            <ru>В среду вечера, тропарь апостолов</ru>
        </title>
        <content>
            <ru>
                Апостоли святии, молите милостиваго Бога, да прегрешений оставление подаст
                душам нашим.
            </ru>
        </content>
    </hymn>
    <hymn type="troparion" echo="1" weekday="5">
        <title>
            <ru>В четверток вечера, тропарь Креста</ru>
        </title>
        <content>
            <ru>
                Спаси Господи люди Твоя, и благослови достояние Твое, победы православным
                христианам на сопротивныя даруя, и Твое сохраняя Крестом Твоим жительство.
            </ru>
        </content>
    </hymn>
    <hymn type="troparion" echo="2" weekday="6">
        <title>
            <ru>В пяток вечера тропарь</ru>
        </title>
        <content>
            <ru>
                Апостоли, мученицы и пророцы, святителие, преподобнии и праведнии, добре подвиг
                совершившии, и веру соблюдшии, дерзновение имуще ко Спасу, о нас Того яко блага
                молите, спастися, молимся, душам нашим.
            </ru>
        </content>
    </hymn>
    <hymn type="troparion" echo="1" weekday="7">
        <title>
            <ru>Воскресный</ru>
        </title>
        <content>
            <ru>
                Камени запечатану от иудей, и воином стрегущим Пречистое Тело Твое, воскресл
                еси тридневный Спасе, даруяй мирови жизнь. Сего ради силы небесныя вопияху Ти
                Жизнодавче: слава Воскресению Твоему Христе, слава царствию Твоему, слава
                смотрению Твоему, едине Человеколюбче.
            </ru>
        </content>
    </hymn>
    <hymn type="troparion" echo="2" weekday="7">
        <title>
            <ru>Воскресный</ru>
        </title>
        <content>
            <ru>
                Егда снизшел еси к смерти, Животе безсмертный, тогда ад умертвил еси блистанием
                Божества. Егда же и умершия от преисподних воскресил еси, вся силы небесныя
                взываху: Жизнодавче Христе Боже наш, слава Тебе.
            </ru>
        </content>
    </hymn>
    <hymn type="troparion" echo="3" weekday="7">
        <title>
            <ru>Тропарь Воскресный</ru>
        </title>
        <content>
            <ru>
                Да веселятся небесная, да радуются земная, яко сотвори державу мышцею Своею
                Господь, попра смертию смерть, первенец мертвых бысть: из чрева адова избави
                нас, и подаде мирови велию милость.
            </ru>
        </content>
    </hymn>
    <hymn type="troparion" echo="4" weekday="7">
        <title>
            <ru>Воскресный</ru>
        </title>
        <content>
            <ru>
                Светлую воскресения проповедь, от ангела уведевше Господни ученицы, и прадеднее
                осуждение отвергше, апостолом хвалящеся глаголаху: испровержеся смерть,
                воскресе Христос Бог, даруяй мирови велию милость.
            </ru>
        </content>
    </hymn>
    <hymn type="troparion" echo="5" weekday="7">
        <title>
            <ru>Воскресный</ru>
        </title>
        <content>
            <ru>
                Собезначальное Слово Отцу и Духови, от Девы рождшееся на спасение наше, воспоим
                вернии, и поклонимся: яко благоволи плотию взыти на Крест, и смерть претерпети,
                и воскресити умершия славным Воскресением Своим.
            </ru>
        </content>
    </hymn>
    <hymn type="troparion" echo="6" weekday="7">
        <title>
            <ru>Воскресный</ru>
        </title>
        <content>
            <ru>
                Ангельския силы на гробе Твоем, и стрегущии омертвеша, и стояше Мариа во гробе,
                ищущи пречистаго тела Твоего. Пленил еси ад, не искусився от него: сретил еси
                Деву, даруяй живот. Воскресый из мертвых Господи, слава Тебе.
            </ru>
        </content>
    </hymn>
    <hymn type="troparion" echo="7" weekday="7">
        <title>
            <ru>Воскресный</ru>
        </title>
        <content>
            <ru>
                Разрушил еси Крестом Твоим смерть, отверзл еси разбойнику рай, мироносицам
                плачь преложил еси, и апостолом проповедати повелел еси, яко воскресл еси
                Христе Боже, даруяй мирови велию милость.
            </ru>
        </content>
    </hymn>
    <hymn type="troparion" echo="8" weekday="7">
        <title>
            <ru>Воскресный</ru>
        </title>
        <content>
            <ru>
                С высоты снизшел еси Благоутробне, погребение приял еси тридневное, да нас
                свободиши страстей, Животе и Воскресение наше, Господи слава Тебе.
            </ru>
        </content>
    </hymn>
</hymns>
